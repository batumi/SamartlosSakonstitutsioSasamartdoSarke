დამტკიცებულია საქართველოს საკონსტიტუციო სასამართლოს პლენუმის 2011 წლის 18 აპრილის N81/3 დადგენილებით
 
 
 სარჩელის რეგისტრაციის  N   _______
მიღების თარიღი:   __ /__  /__



 კონსტიტუციური სარჩელი

 საქართველოს კონსტიტუციის მეორე თავით აღიარებულ ადამიანის ძირითად უფლებებთან და თავისუფლებებთან მიმართებით საქართველოს ნორმატიული აქტის შესაბამისობის თაობაზე („საქართველოს საკონსტიტუციო სასამართლოს შესახებ“  საქართველოს ორგანული კანონის მე-19 მუხლის პირველი პუნქტის „ე“ ქვეპუნქტი)

 კონსტიტუციური სარჩელის ფორმასთან დაკავშირებით, კითხვის, შენიშვნის ან რეკომენდაციის არსებობის შემთხვევაში შეგიძლიათ დაგვიკავშირდეთ ნომერზე +995 422-27-00-99 ან მოგვწეროთ ელექტრონული ფოსტის მეშვეობით მისამართზე: const@constcourt.ge; ვებგვერდი: www.constcourt.ge. 

 თუ რომელიმე პუნქტის შესავსებად გამოყოფილი ადგილი არ იქნება საკმარისი, შეგიძლიათ ფორმას დამატებითი გვერდი დაურთოთ. ყოველ დამატებით გვერდზე გადაიტანეთ იმ პუნქტის სათაური, რომელსაც ავსებთ. წერის დასრულების შემდეგ ფორმა დანომრეთ.


 I. ფორმალური ნაწილი

 1. მხარეთა რეკვიზიტები
 
 

 1.1 მოსარჩელე/მოსარჩელეები
 
 

 1.დავით კანდელაკი

2.ნატალია დვალი

3.ზურაბ დავითაშვილი

4.ემზარ გოგუაძე

5.გიორგი მელაძე

6.მამუკა ფაჩუაშვლი

      
      

 სახელი, გვარი/სახელწოდება
 პირადი/საიდენტიფიკაციო ნომერი
 მისამართი

  
      
      

 ალტერნატიული მისამართი
 ტელეფონი
 ელექტრონული ფოსტა


 1.2 მოსარჩელის წარმომადგენელი/წარმომადგენლები
 

      
      
      

 სახელი, გვარი/სახელწოდება
 პირადი/საიდენტიფიკაციო ნომერი
 მისამართი

      
      
      

 ალტერნატიული მისამართი
 ტელეფონი
 ელექტრონული ფოსტა

 
 
 

 1.3. მოპასუხე/მოპასუხეები
 
 

 საქართველოს პარლამენტი
 ქ. ქუთაისი, აბაშიძის ქ. 26
 032 2 28 90 06

 სახელწოდება
 მისამართი
 ტელეფონი


 2. სადავო ნორმატიული აქტი

 
 
 

 ა) აქტის დასახელება

 1. „მაუწყებლობის  შესახებ“ საქართველოს კანონში ცვლილების შეტანის თაობაზე“ საქართველოს კანონში ცვლილების შეტანის შესახებ
2.„მაუწყებლობის შესახებ“ საქართველოს კანონში ცვლილების შეტანის თაობაზე 


 მიმღების/გამომცემის დასახელება
 მიღების/ გამოცემის თარიღი

 საქართველოს პარლამენტი
 1. 20.11.2013
2. 12.07.2013


 ბ) სადავო ნორმა/ნორმები  შენიშვნა 1

 პირველი ნორმატიული აქტი:

 მუხლი 1.
პუქნტი 2:

მე-2 მუხლი ჩამოყალიბდეს შემდეგი რედაქციით:

„მუხლი 2
2. ამ კანონის პირველი მუხლის მე-4 პუნქტის ამოქმედებიდან არაუგვიანეს 10 კალენდარული დღისა საქართველოს პარლამენტის თავმჯდომარე აცხადებს კონკურსს „მაუწყებლობის შესახებ“ საქართველოს კანონის 24-ე მუხლით განსაზღვრული სამეურვეო საბჭოს ასარჩევად. 

3. ამ კანონის პირველი მუხლის მე-4 პუნქტით გათვალისწინებული „მაუწყებლობის შესახებ“ საქართველოს კანონის 24-ე მუხლით განსაზღვრული სამეურვეო საბჭოს უფლებამოსილება იწყება საქართველოს პარლამენტის მიერ სამეურვეო საბჭოს არანაკლებ 7 წევრის არჩევისთანავე.

5. თუ საზოგადოებრივი მაუწყებლის სამეურვეო საბჭოს წევრს (წევრებს) უფლებამოსილება შეუწყდა (შეუწყდათ) ამ კანონის პირველი მუხლის მე-4 პუნქტით გათვალისწინებული „მაუწყებლობის შესახებ“ საქართველოს კანონის 24-ე მუხლით განსაზღვრული სამეურვეო საბჭოს არჩევამდე, მისი (მათი) თანამდებობა ვაკანტური დარჩეს.
 \"7. ამ კანონის ამოქმედებიდან ახალი სამეურვეო საბჭოს უფლებამოსილების დაწყებამდე საზოგადოებრივი მაუწყებლის მოქმედი სამეურვეო საბჭო არ არის უფლებამოსილი, მიიღოს რაიმე გადაწყვეტილება, გარდა სარეკომენდაციო გადაწყვეტილებისა.\"
პუნქტი 3:

მე-3 მუხლის მე-2 პუნქტი ჩამოყალიბდეს შემდეგი რედაქციით: 

„2. ამ კანონის პირველი მუხლის მე-4 პუნქტი ამოქმედდეს 2013 წლის    25 ნოემბრიდან.“.
მეორე ნორმატიული აქტი:

 მუხლი 2, 
პუნქტი 2.
 „ამ კანონის პირველი მუხლის მე-4 პუნქტის ამოქმედებიდან 2 კვირის ვადაში გამოცხადდეს კონკურსი საზოგადოებრივი მაუწყებლის სამეურვეო საბჭოს წევრთა ასარჩევად. მას შემდეგ, რაც სამეურვეო საბჭოს წევრთა სულ ცოტა ორი მესამედი იქნება არჩეული, სამეურვეო საბჭოს ძველ წევრებს შეუწყდეთ უფლებამოსილება.“

პუნქტი 7:

 „ამ კანონის ამოქმედებიდან ახალი სამეურვეო საბჭოს დაკომპლექტებამდე საზოგადოებრივი მაუწყებლის სამეურვეო საბჭო არ არის უფლებამოსილი, მიიღოს გადაწყვეტილება, რომლის მისაღებად საჭიროა სამეურვეო საბჭოს სრული შემადგენლობის არანაკლებ ორი მესამედის მხარდაჭერა.\"

 



 3. საქართველოს კონსტიტუციის დებულება (დებულებანი), რომელსაც ეწინააღმდეგება სადავო ნორმატიული აქტი.

 

 ა) გთხოვთ, მიუთითოთ კონსტიტუციის შესაბამისი მუხლი, პუნქტი, ქვეპუნქტი ან/და წინადადება.

      

 ბ) იმ შემთხვევაში, თუ სადავო ნორმების შემოწმებას საქართველოს კონსტიტუციის რამდენიმე მუხლთან ითხოვთ, გთხოვთ, დააზუსტოთ, რომელ სადავო ნორმას კონსტიტუციის რომელ მუხლთან, პუნქტთან, ქვეპუნქტთან ან/და წინადადებასთან ხდით სადავოდ. შენიშვნა 2

 სადავო ნორმატიული აქტი (ნორმა)                                                   
 საქართველოს კონსტიტუციის დებულება

  „მაუწყებლობის  შესახებ“ საქართველოს კანონში ცვლილების შეტანის თაობაზე“ საქართველოს კანონში ცვლილების შეტანის შესახებ. 20.11.2013 წელი

პირველი ნორმატიული აქტი:

 მუხლი 1.

პუქნტი 2:

მე-2 მუხლი ჩამოყალიბდეს შემდეგი რედაქციით:

„მუხლი 2

2. ამ კანონის პირველი მუხლის მე-4 პუნქტის ამოქმედებიდან არაუგვიანეს 10 კალენდარული დღისა საქართველოს პარლამენტის თავმჯდომარე აცხადებს კონკურსს „მაუწყებლობის შესახებ“ საქართველოს კანონის 24-ე მუხლით განსაზღვრული სამეურვეო საბჭოს ასარჩევად. 
3. ამ კანონის პირველი მუხლის მე-4 პუნქტით გათვალისწინებული „მაუწყებლობის შესახებ“ საქართველოს კანონის 24-ე მუხლით განსაზღვრული სამეურვეო საბჭოს უფლებამოსილება იწყება საქართველოს პარლამენტის მიერ სამეურვეო საბჭოს არანაკლებ 7 წევრის არჩევისთანავე.
5. თუ საზოგადოებრივი მაუწყებლის სამეურვეო საბჭოს წევრს (წევრებს) უფლებამოსილება შეუწყდა (შეუწყდათ) ამ კანონის პირველი მუხლის მე-4 პუნქტით გათვალისწინებული „მაუწყებლობის შესახებ“ საქართველოს კანონის 24-ე მუხლით განსაზღვრული სამეურვეო საბჭოს არჩევამდე, მისი (მათი) თანამდებობა ვაკანტური დარჩეს.
 7. ამ კანონის ამოქმედებიდან ახალი სამეურვეო საბჭოს უფლებამოსილების დაწყებამდე საზოგადოებრივი მაუწყებლის მოქმედი სამეურვეო საბჭო არ არის უფლებამოსილი, მიიღოს რაიმე გადაწყვეტილება, გარდა სარეკომენდაციო გადაწყვეტილებისა.\"

პუნქტი 3:

მე-3 მუხლის მე-2 პუნქტი ჩამოყალიბდეს შემდეგი რედაქციით: 

„2. ამ კანონის პირველი მუხლის მე-4 პუნქტი ამოქმედდეს 2013 წლის    25 ნოემბრიდან.“.


 მუხლი 24.1. ყოველ ადამიანს აქვს უფლება თავისუფლად მიიღოს და გაავრცელოს ინფორმაცია, გამოთქვას და გაავრცელოს თავისი აზრი ზეპირად, წერილობით ან სხვაგვარი საშუალებით.

მუხლი 24.2 მასობრივი ინფორმაციის საშუალებები თავისუფალია. ცენზურა დაუშვებელია.

მუხლი 24.3 სახელმწიფოს ან ცალკეულ პირებს არა აქვთ მასობრივი ინფორმაციის ან მისი გავრცელების საშუალებათა მონოპოლიზაციის უფლება.




  „მაუწყებლობის შესახებ“ საქართველოს კანონში ცვლილების შეტანის თაობაზე 12.07.2013

მუხლი 2.

პუნქტი 2. „ამ კანონის პირველი მუხლის მე-4 პუნქტის ამოქმედებიდან 2 კვირის ვადაში გამოცხადდეს კონკურსი საზოგადოებრივი მაუწყებლის სამეურვეო საბჭოს წევრთა ასარჩევად. მას შემდეგ, რაც სამეურვეო საბჭოს წევრთა სულ ცოტა ორი მესამედი იქნება არჩეული, სამეურვეო საბჭოს ძველ წევრებს შეუწყდეთ უფლებამოსილება.

პუნქტი 7:
 ამ კანონის ამოქმედებიდან ახალი სამეურვეო საბჭოს დაკომპლექტებამდე საზოგადოებრივი მაუწყებლის სამეურვეო საბჭო არ არის უფლებამოსილი, მიიღოს გადაწყვეტილება, რომლის მისაღებად საჭიროა სამეურვეო საბჭოს სრული შემადგენლობის არანაკლებ ორი მესამედის მხარდაჭერა.


 მუხლი 24.1. ყოველ ადამიანს აქვს უფლება თავისუფლად მიიღოს და გაავრცელოს ინფორმაცია, გამოთქვას და გაავრცელოს თავისი აზრი ზეპირად, წერილობით ან სხვაგვარი საშუალებით.

მუხლი 24.2 მასობრივი ინფორმაციის საშუალებები თავისუფალია. ცენზურა დაუშვებელია.

მუხლი 24.3 სახელმწიფოს ან ცალკეულ პირებს არა აქვთ მასობრივი ინფორმაციის ან მისი გავრცელების საშუალებათა მონოპოლიზაციის უფლება.



  „მაუწყებლობის შესახებ“ საქართველოს კანონში ცვლილების შეტანის თაობაზე 12.07.2013

მუხლი 2.

 პუნქტი 2. 
„ამ კანონის პირველი მუხლის მე-4 პუნქტის ამოქმედებიდან 2 კვირის ვადაში გამოცხადდეს კონკურსი საზოგადოებრივი მაუწყებლის სამეურვეო საბჭოს წევრთა ასარჩევად. მას შემდეგ, რაც სამეურვეო საბჭოს წევრთა სულ ცოტა ორი მესამედი იქნება არჩეული, სამეურვეო საბჭოს ძველ წევრებს შეუწყდეთ უფლებამოსილება.“ 

„მაუწყებლობის  შესახებ“ საქართველოს კანონში ცვლილების შეტანის თაობაზე“ საქართველოს კანონში ცვლილების შეტანის შესახებ.  20.11.2013 წელი
მუხლი 1
პუქნტი 2:

 მე-2 მუხლი ჩამოყალიბდეს შემდეგი რედაქციით:

„მუხლი 2

2. ამ კანონის პირველი მუხლის მე-4 პუნქტის ამოქმედებიდან არაუგვიანეს 10 კალენდარული დღისა საქართველოს პარლამენტის თავმჯდომარე აცხადებს კონკურსს „მაუწყებლობის შესახებ“ საქართველოს კანონის 24-ე მუხლით განსაზღვრული სამეურვეო საბჭოს ასარჩევად. 

3. ამ კანონის პირველი მუხლის მე-4 პუნქტით გათვალისწინებული „მაუწყებლობის შესახებ“ საქართველოს კანონის 24-ე მუხლით განსაზღვრული სამეურვეო საბჭოს უფლებამოსილება იწყება საქართველოს პარლამენტის მიერ სამეურვეო საბჭოს არანაკლებ 7 წევრის არჩევისთანავე.

 მუხლი 29.1 საქართველოს ყოველ მოქალაქეს უფლება აქვს დაიკავოს ნებისმიერი სახელმწიფო თანამდებობა, თუ იგი აკმაყოფილებს კანონმდებლობით დადგენილ მოთხოვნებს.

მუხლი 30.1. შრომა თავისუფალია. 


      
  


 4.საკონსტიტუციო სასამართლოსადმი მიმართვის სამართლებრივი საფუძვლები: შენიშვნა 3

 საქართველოს კონსტიტუციის 89-ე მუხლის პირველი პუნქტის\"ვ\" ქვეპუნქტი; 

საქართველოს ორგანული კანონის \"საქართველოს საკონსტიტუციო სასამართლოს შესახებ\" მე-19 მუხლის პირველი პუნქტის \"ე\" ქვეპუნქტი და 39-ე მუხლის პურველი პუნქტის \"ა\" ქვეპუნქტი;  

საქართველოს კანონის \"საკონსტიტუცო სამართალწარმოების შესახებ\" პირველი მუხლის მე-2 პუნქტი და მე-10 მუხლის პირველი პუნქტი. 



 II.სარჩელის საფუძვლიანობა, მოთხოვნის არსი და დასაბუთება

  1.განმარტებები სარჩელის არსებითად განსახილველად მიღებასთან დაკავშირებით 

 გთხოვთ, დაასაბუთოთ, რომ არ არსებობს თქვენი სარჩელის საკონსტიტუციო სასამართლოში არსებითად განსახილველად არმიღების საფუძვლები. შენიშვნა 4

 არ არსებობს საკონსტიტუციო სამართალწარმოების შესახებ კანონის მე-18 მუხლით გათვალისწინებული სარჩელის არ მიღების საფუძვლები, კერძოდ: 

ა) სარჩელი ფორმით და შინაარსით შეესაბამება სამართალწარმოების შესახებ კანონის მე-16 მუხლს; 

ბ) სარჩელი შემოტანილია უფლებამოსილების მქონე პირების მიერ (იხ. დეტალურად ქვემოთ); 

გ) სარჩელში მითითებული საკითხები არის საკონსტიტუციო სასამართლოს განსჯადი; 

დ) სარჩელში მითითებული საკითხები არ არის საკონსტიტუციო სასამართლოს მიერ გადაწყვეტილი. 

ე) მითითებული სადავო საკითხები გადაწყვეტილია საქართველოს კონსტიტუციით. 
საკონსტიტუციო სამართალწარმოების შესახებ საქართველოს კანონის მე-18 მუხლის „ბ“ ქვეპუნქტის შესაბამისად, საკონსტიტუციო სასამართლოში კონსტიტუციური სარჩელი შეტანილი უნდა იყოს უფლებამოსილი პირის (სუბიექტის) მიერ. 
 როგორც თქვენთვის წარმოდგენილი სარჩელით მოცემული მსჯელობიდან გახდებოდა  ცნობილი დავის ფრომალურ სამართლებრივ საფუძველს წარმოადგენს ის გარემოება, რომ გასაჩივრებული ნორმატიული აქტი (კანონის ნორმები) წინააღმდეგობაში მოდის საქართველოს კონსტიტუციის 24-ე მუხლთან, რომლილს შესაბამისადაც:

„მუხლი 24

1. ყოველ ადამიანს აქვს უფლება თავისუფლად მიიღოს და გაავრცელოს ინფორმაცია, გამოთქვას და გაავრცელოს თავისი აზრი ზეპირად, წერილობით ან სხვაგვარი საშუალებით. 

2. მასობრივი ინფორმაციის საშუალებები თავისუფალია. ცენზურა დაუშვებელია. 

3. სახელმწიფოს ან ცალკეულ პირებს არა აქვთ მასობრივი ინფორმაციის ან მისი გავრცელების საშუალებათა მონოპოლიზაციის უფლება. 

4. ამ მუხლის პირველ და მეორე პუნქტებში ჩამოთვლილ უფლებათა განხორციელება შესაძლებელია კანონით შეიზღუდოს ისეთი პირობებით, რომლებიც აუცილებელია დემოკრატიულ საზოგადოებაში სახელმწიფო უშიშროების, ტერიტორიალური მთლიანობის ან საზოგადოებრივი უსაფრთხოების უზრუნველსაყოფად, დანაშაულის თავიდან ასაცილებლად, სხვათა უფლებებისა და ღირსების დასაცავად, კონფიდენციალურად აღიარებული ინფორმაციის გამჟღავნების თავიდან ასაცილებლად ან სასამართლოს დამოუკიდებლობისა და მიუკერძოებლობის უზრუნველსაყოფად. “

 მუხლით განხილული ლეგალური დეფინიცია წარმოადგენს საქართველოს კონსტიტუციის II თავით გათვალისწინებული ადამიანთა ერთ-ერთ ძირითად, ფუნდამენტალურ უფლებას, აქედან გამომდინარე, იმის გათვალისწინებით, რომ სადაოდ გამხდარი, ნორმები წინააღმდეგობაში მოდიან კონსტიტუციის II თავით (\"საქართველოს მოქალაქეობა. ადამიანის ძირითადი

უფლებანი და თავისუფლებანი\")  გათვალისიწნებულ ადამიანთა ძირითად უფლებებთან და თავისუფლებებთან, ბუნებრია დასკვნაც, რომ საკონსტიტუვიო საჩივრის წარმოდგენის გზით უფლების დაცვის სუბიექტი შეიძლება იყოს ნებისმიერი საქართველოს მოქალაქე და მოქალაქეობის არ მქონე პირი.
განსახილველ შემთხვევაში მოსარჩელეთა საკონსტიტუციო სარჩელის წარმოდგენასთან დაკავშირებული უფლებაუნარიანობის დამატებით კატალიზატორად შესაძლებელია განვიხილოთ ის გარემოება, რომ მოსარჩელეები წარმოვადგენთ სსიპ „საზოგადოებრივი მაუწყებელი“-ს სამეურვეო საბჭოს წევრებს, აღნიშნულიდან გამომდინარე როგორც მაუწყებლის მეურვეებს, ე.ი სამურვეო საბჭოს, ანუ დამოუკიდებელ ინსტიტუციას გვეკისრება კანონისმიერი ვალდებულება უზრუნველვყოთ საქართელოს საზოგადოებრივი მაუწყებლის, როგორც კონსტიტუციის 24-ე მუხლით გათვალისწინებული მასობრივი ინფორმაციის გავრცელების საშუალების თავისუფლება და არ დავუშვათ ინფორმაციის გავრცელების საშუალების მონოპოლიზაცია, რაც როგორც ზემოთ ავღნიშნეთ ასევე წარმოადგენს ჩვენს, როგორც ადამიანთა ერთ-ერთ ძირითად უფლებას.
საქართველოს კანონის „მაუწყებლობის შესახებ“ თანახმად წარმომადგენლობითი ურთიერთობის უფლებამოსილებით აღჭურვილია საზოგადოებრივი მაუწყებლის გენერალური დირექტორი (არსებულ ვითარებაში გენერალური დირექტორის მოვალეობის შემსრულებელი).

ამისდა მიუხედავად, სამეურვეო საბჭოს 7 წევრი ერთხმად მიმართვას საკონსტიტუციო სასამართლოს დარღვეული უფლებების აღდგენის მოთხოვნით. მოსარჩელეები მივიჩნევთ, რომ საზოგადოებრივ მაუწყებელში შექმნილი ვითარებიდან და არსებული ნორმატიული სინამდვილიდან გამომდინარე, სამეურვეო საბჭოს წევრები უნდა ჩაითვალონ საკონსტიტუციო სამართალწარმოების შესახებ კანონის მე-18 მუხლის 1 პუნქტის ბ) ქვეპუნქტის მიზნებისთვის: 

ა) როგორც საქართელოს მოქალაქეები საკუთარი სახელით მოდავე უფლებამოსილ სუბიექტებად.
 ბ)საზოგადოებრივი მაუწყებლის სახელით მოდავე უფლებამოსილ სუბიექტად;

გ) სპეციალური სტატუსის და უფლებამოსილების მქონე პირებად, რომელიც უფლებამოსილია დამოუკიდებლად იდავოს საზოგადოებრივი მაუწყებლის მედიის და გამოხატვის თავისუფლების დაცვის მოთხოვნით; 

სამეურვეო საბჭო, როგორც საზოგადოებრივი მაუწყებლის სახელით მოდავე ორგანო საქართველოს კონსტიტუციის 24.1, 24.2 და 24.3-ე მუხლთან მიმართებაში

საზოგადოებრივი მაუწყებელი დაფუძნდა 2005 წელს, როგორც საჯარო დაფინანსებით მოქმედი დამოუკიდებელი საზოგადოებრივი ინსტიტუცია. საზოაგდოებრივ მაუწყებელში მმართველობითი ფუნქციები დაყოფილია სამეურვეო საბჭოსა და გენერალურ დირექტორს/ადმინისტრაციას შორის. 

მაუწყებლობის შესახებ კანონის 30-ე მუხლის თანახმად: 

„1. სამეურვეო საბჭო:

ა) განსაზღვრავს საზოგადოებრივი მაუწყებლის პროგრამულ პრიორიტეტებს;

ბ) გენერალური დირექტორის წარდგინებით, სრული შემადგენლობის არანაკლებ ორი მესამედით იღებს საზოგადოებრივი მაუწყებლის დებულებას, რომელიც უნდა ითვალისწინებდეს შესაბამისი სტრუქტურული ერთეულების რედაქციული დამოუკიდებლობის უზრუნველყოფას; უფლებამოსილია, საკუთარი ინიციატივით ან გენერალური დირექტორის წინადადებით, ცვლილებები შეიტანოს დებულებაში;

გ) გენერალური დირექტორის წარდგინებით იღებს საზოგადოებრივი მაუწყებლის ბიუჯეტს და ამტკიცებს მისი შესრულების ანგარიშს; უფლებამოსილია, საკუთარი ინიციატივით ან გენერალური დირექტორის წინადადებით, ცვლილებები შეიტანოს ბიუჯეტში;

დ) ისმენს საზოგადოებრივი მაუწყებლის საქმიანობის ყოველკვარტალურ ანგარიშს, მათ შორის, ფინანსურ ანგარიშს (ფინანსური ანგარიშგების საერთაშორისო სტანდარტების შესაბამისად), კვარტალის დასრულებიდან 1 თვის ვადაში;

ე) თანხმობას აძლევს გენერალურ დირექტორს ისეთი გარიგების დადებაზე, რომლის ღირებულება აღემატება საზოგადოებრივი მაუწყებლის ბიუჯეტის 1%-ს;“

სხვა მმართველობითი უფლებამოსილებები გენერალური დირექტორის პრეროგატივაა, რომელსაც ასევე ირჩევს და გადააყენებს სამეურვეო საბჭო.

სამეურვეო საბჭომ გენერალურ დირექტორს, გიორგი ბარათაშვილს გამოუცხადა უნდობლობა (თარიღი . . . ) და დროებით მოვალეობის შემსრულებლად შეარჩია მისი პირველი მოადგილე - თამაზ ტყემალაძე, რომელსაც თანამდებობრივად ეკუთვნოდა ახალი დირექტორის არჩევამდე ამ ფუნქციების განხორციელება. ამ გადაწყვეტილების შემდეგ, საეჭვო ვითარებაში, სამეურვეო საბჭოს ორმა წევრმა  ავთანდილ ანთიძემ და ეკატერინე მაზმიშვილმა, დატოვეს საბჭოს შემადგენლობა (30 სექტემბერს გავიდნენ საკუთარი განცხადების საფუძველზე), რითაც სამეურვეო საბჭომ დაკარგა გადაწყვეტილების მიღებისთვის საჭირო კვორუმი და დაკარგა ეფექტური კონტროლი ადმინისტრაციის საქმიანობაზე.

სამეურვეო საბჭოს წევრებს მიგვაჩნია, რომ არსებული ვითარების გათვალისწინებით, ძირითადი უფლებების დაცვის მიზნებისთვის, მხოლოდ გენერალური დირექტორი არ უნდა ჩაითვალოს საზოგადოებრივი მაუწყებლის წარმოამდგენლობითი უფლებამოსილების მქონე სუბიექტად. აღნიშნული მოსაზრების დასაბუთებისთის მივუთითებთ შემდეგ გარემოებებს:

- საზოგადოებრივ მაუწყებელში საზოგადოებრივ და საჯარო ინტერესებს წარმოადგენს სამეურვეო საბჭოც, რომელიც აირჩევა საჯარო წესით უმაღლესი წარმომადგენლობითი ორგანოს, პარლამენტის მიერ და სარგებლობს უმაღლესი საზოგადოებრივი ლეგიტიმაციით.

- ჩვენს სარჩელში მოცემულ საზოგადოებრივი მაუწყებლობის გამოხატვისა და მედიის თავისუფლების დაცვის მოთხოვნას საზოგადოებრივი მაუწყებლის მოქმედი გენერალური დირექტორის მოვალეობის შემსრულებელი, არათუ არ იცავს, არამედ პირიქით, მოითხოვს ჩვენს მიერ გასაჩივრებული ნორმების დაჩქარებულად ამოქმედებას და გააჩნია მიკერძოებული პოზიცია აღნიშნულ საკითხზე, რაც დასტურდება მის მიერ საქართველოს პარლამენტისადმი მიწერილ წერილში.

- არსებული სამეურვე საბჭომ 30 სექტემბრის შემდეგ დაკარგა გადაწყვეტილებების მიღების შესაძლებლობა, რადგან 2013 წლის მოქმედი კანონმდებლობით 15 წევრისგან შემდგარ საბჭოში უფლებამოსილება გაუვიდა 6 წევრს , ხოლო ორმა წევრმა საეჭვო ვითარებაშ თავისი ნებით დატოვა თანამდებობა.  შესაბამისად, სამეურვეო საბჭომ დაკარგა უნარი გავლენა მოახდინოს საზოგადოებრივი მაუწყებლობის ადმინისტრაციაზე, მათ შორის დაითხოვოს დირექტორი, უფლებამოსილების არაეფექტუად განხორციელების შემთხვევაში.

ასეთ ვითარებაში, როდესაც გასაჩივრებული ნორმები: 

ა) საზოგადოებრივი მაუწყებლის სამეურვეო საბჭოს უფლებებს ლახავს, 

ბ) სამეურვეო საბჭოს არ გააჩნია ეფექტური კონტროლის მექანიზმი საზოგადოებრივი მაუწყებლის მოქმედ ადმინისტრაციაზე და ასევე, 

გ) უცხადებს უნდობლობას და არ მიიჩნევს მას საზოგადოებრივი მაუწყებლის ინტერესების ეფექტურ დამცველად;

სამეურვეო საბჭოს წევრები ვთვლით, რომ სწორედ ჩვენ უნდა ჩავითვალოთ საზოგადოებრივი მაუწყებლის სახელით სარჩელის სუბიექტად საკონსტიტუციო სამართალწარმოების შესახებ კანონის მე-18 მუხლის 1 პუნქტის გ) ქვეპუნქტის და საქართველოს კონსტიტუციის 89-ე მუხლის მიზნებისთვის.

სამეურვეო საბჭოს  წევრები უფლებამოსილი არიან ინდივიდუალურად ან/და კოლექტიურად მიმართონ საკონსტიტუციო სასამართლოს საზოგადოებრივი მაუწყებლის საქართველოს კონსტიტუციის 24.1, 24.2 განსაზღვრული უფლებების დაცვის მოთხოვნით და საქართველოს კონსტიტუციის 29.1 მუხლის დარღვევასთან დაკავშირებით.
 საზოგადოებრივი მაუწყებლის სამეურვეო საბჭოს წევრებს კანონით მაუწყებლობის შესახებ იმგვარი უფლებამოსილებები აქვთ მინიჭებული, რაც დაეხმარებათ მათ ეფექტურად აკონტროლონ ადმინისტრაციის საქმიანობა. ამის დასტურია, თუნდაც ფინანსური ტრანზაქციების მონიტორინგის ფუნქცია, როდესაც ნებისმიერი შესყიდვა, რომლის ღირებულებაც ბიუჯეტის 1%-ს აღემატება სამეურვეო საბჭოსთან უნდა იყოს შეთანხმებული, სამეურვეო საბჭოს აქვს მინდობილი შიდა მონიტორინგი, როგორც ფინანსური ასევე პროგრამული კუთხით.

აქედან გამომდინარე მივიჩნევთ, რომ სწორედ ასეთი მეურვეობის ვალდებულება გვანიჭებს უფლებას და მოვალეობას დავიცვათ საზოგადოებრივი მაუწყებლის ინტერესები, მათ შორის საკონსტიტუციო სასმართლოში, როდესაც საზოგადოებრივი მაუწყებლის ფუნდამენტური უფლებებია შელახული და მოქმედი ადმინისტრაცია არაეფექტურია იმოქმედოს საზოგადოებრივი მაუწყებლის ინტერესების სასარგებლოდ.

საზოგადოებრივი მაუწყებელი განსხვავდება სხვა მაუწყებლებისგან მისი სპეციალური სტატუსით. ის ერთის მხრივ საჯარო სახსრებით ფინანსდება და მეორეს მხრივ სრულიად დამოუკიდებელია სამთავრობო და არასამთავრობო ინტერესებისგან. მისი დამოუკიდებლობის გარანტი სამეურვეო საბჭოს წევრების დამოუკიდებლობა და უფლებამოსილებებია.

ჩვენს მიერ ზემოთმოყვანილი არგუმენტების გამო საკონსტიტუციო სასამართლომ საკოსნტიტუციო სამართალწარმოების კანონის მიხედვით დადგენილი წესით სამეურვეო საბჭოს წევრები უნდა მიიჩნიოს დავის მქონე უფლებამოსილ სუბიექტებად საქართველოს კონსტიტუციის 24.1, 24.2 და 24.3 მუხლებით გათვალისწინებული ინტერესების დაცვისას.
აქვე გვინდა მივუთითოთ, რომ საზოგადოებრივი მაუწყებლის ფინანსური მდგრადობა გადასახადის გადამხდელებზეა დამოკიდებული და მისის დაფინანსებაც სახელმწიფო ბიუჯეტიდან გამოიყოფა, რაც როგორც ზ/ავღნიშნეთ ნებისმიერ მოქალაქეს აძლევს უფლებას იყოს სუბიექტი და დაიცვას როგორც საზოგადოებრივი მაუწყებლის, ასევე საკუთრივ თავისი კონსტიტუციით გარანტირებული ინტერესები. მითუმეტეს ეს უფლება უნდა ჰქონდეთ სამეურვეო საბჭოს წევრებს, რომელთაც პარლამენტის მიერ მინდობილი აქვთ საზოგადოებრივი მაუწყებლის ინტერესების დაცვა.
ამ არგუმენტების გათვალისწინებით სამეურვეო საბჭოს წევრები უნდა იყონ ცნობილი სუბიექტად 24.1, 24.2, 24.3  მუხლებთან მიმართებაში.
მოსარჩელეები მივიჩნევთ, რომ სამეურვეო საბჭოს წევრები კონსტიტუციის 29.1 მუხლის სუბიექტებად რადგან სამეურვეო საბჭოს წევრები ახორციელებენ საჯარო უფლებამოსილებას და უნდა ჩაითვალონ სახელმწიფო თანამდებობის პირებად, რაც ჩვენი აზრით არ არის საჯარო მოხელე, პოლიტიკოსი.   





 2. მოთხოვნის არსი და დასაბუთება  შენიშვნა 5

 გთხოვთ არაკონსტიტუციურად ცნოთ სადავო ნორმები შემდეგ გარემოებათა გამო:

2005 წელს საქართველოს პარლამენტმა მიიღო კანონი მაუყებლობის შესახებ. აღნიშნული კანონით სხვა საკითხებთან ერთად განისაზღვრა საზოგადოებრივი მაუწყებლის შექმნის საკითხიც.  საზოგადოებრივი მაუწყებლობა თვისობრივად განსხვავდება მანამდე არსებული სახელმწიფოს ტელევიზიისგან. კანონის თანახმად: \"ამ კანონის მიზანია სახელმწიფო ჩარევისაგან დამოუკიდებელი საზოგადოებრივი მაუწყებლობის ფორმირება;\" რაც თავის მხრივ უზრუნველყოფს საქართველოს მოქალაქეთა კონსტიტუციის 24-ე მუხლით გათვალისწინებული უფლების რეალიზაციას, კერძოდ როგორც ზ/ავღნიშნეთ :

„1. ყოველ ადამიანს აქვს უფლება თავისუფლად მიიღოს და გაავრცელოს ინფორმაცია, გამოთქვას და გაავრცელოს თავისი აზრი ზეპირად, წერილობით ან სხვაგვარი საშუალებით. 
2. მასობრივი ინფორმაციის საშუალებები თავისუფალია. ცენზურა დაუშვებელია. 
3. სახელმწიფოს ან ცალკეულ პირებს არა აქვთ მასობრივი ინფორმაციის ან მისი გავრცელების საშუალებათა მონოპოლიზაციის უფლება.“  

ეს სულისკვეთება წარმოადგენს მაუწყებლობის შესახებ  კანონის ძირითად პოსტულატს. საზოგადოებრივი მაუწყებლობა დამოუკიდებლობის, აღნიშნულიდან გამომდინარე კონსტიტუციის 24-ე მუხლის მე-2 ნაწილით გათვალისწინებული მასობრივი ინფორმაციის საშუალების თავისუფლების ძირითად გარანტს წარმოადგენს: ფინანსური დამოუკიდებლობა, პროგრამული დამოუკიდებლობა და ინსტიტუციური დამოუკიდებლობა. კანონის თანახმად საზოგადოებრივი მაუწყებლის ფინანსები მშპ-ს ოდენობაზეა დამოკიდებული, რაც აღმასრულებელ და საკანონმდებლო სტრუქტურებს საშუალებას არ აძლევს ბიუჯეტის საკითხი ტელევიზიაზე ზეწოლის მიზნით გამოიყენონ. რაც შეეხება თავად მაუწყებლის როგორც ინფორმაციის მასობრივი საშალების პროგრამულ პრიორიტეტებს  და ზოგადად მისი საქმიანობის ზედამხედველობას დამოუკიდებელ სამეურვეო საბჭო ახორციელებს. ეს გარანტიები უზრუნველყოფს კონსტიტუციის 24-ე მუხლის მე-3 ნაწილით გათვალისწინებულ, ტელევიზიის დაცვას სახელმწიფოს ან ცალკეულ პირთა \"მონოპოლიური\" ინტერესებისგან.

საქართველოში არსებული მოდელი ეფუძნება ევროპულ გამოცდილებას და ავტორიტეტული საერთაშორისო ინსტიტუციების მხრიდან არაერთხელ აღინიშნა მისი ძლიერი მხარეები, რისი დადასტურებაცაა 2012 წლის პრიზი არჩევნების საუკეთესო გაშუქებისთვის, რომელიც ევროპულ მაუწყებელთა შორის საქართველოს საზოგადოებრივ მაუწყებელს ხვდა წილად.

   როგორც მოგეხსენებათ საქართველოს პარლამენტმა მიიღო შესწორება საქართველოს კანონში მაუწყებლობის შესახებ და სხვა ბევრ ცვლილებასთან ერთად არსებულ სამეურვეო საბჭოს წევრებს ვადამდე შეუწყვიტა უფლებამოსილება \"რეორგანიზაციის\" განხორციელების მოტივით.

კანონის . . . მუხლის თანახმად სამეურვეო საბჭოს დაკომპლექტების ახალი წესი იქნა მიღებული, რის საფუძველზეც ძველ შემადგენლობას ზოგს 2 და ზოგსაც 4 წლით ადრე შეუწყდა უფლებამოსილება.

საქართველოს პარლამენტი საკანონმდებლო ორგანოა და რა თქმა უნდა აქვს რეფორმის გატარების უფლებაც, თუმცა აღნიშნული რეფორმა საზოგადოებრივი მაუწყებლობის ფუნდამენტურ პრინციპს დაუპირისპირდა, რაც სამეურვეო საბჭოს წევრების როტაციის გზით ცვლილებაში მდგომარეობს. საზოგადოებრივი მუწყებლის ინსტიტუციური დამოუკიდებლობა, აღნიშნულიდან გამომდინარე კონსტიტუციით გარანტირებული მასობრივი ინფორმაციის საშუალების დამოუკიდებლობა სწორედ როტაციის გზითაა დაცული, რაც ტელევიზიას საშუალებას აძლევს შეინარჩუნოს ისნტიტუციური განგრძობადობა ხელისუფლების ცვლილების მიუხედავად. 
საზოგადოებრივი მაუწყებლისა და სახელმწიფო ტელევიზიის განმასხვავებელიც სწორედ ესაა. მისი მმართველი ინსტიტუციები არ იცვლება პოლიტიკური ინსტიტუციების ცვლილებასთან ერთად. აღნიშნული რეფორმით დაირღვა საზოგადოებრივი მაუწყებლობის \"ოქროს წესი\", რომელიც არაერთი საერთაშორისო ინსტიტუციის რეკომენდაციითაა განსაზღვრული. 

სამეურვეო საბჭოს წევრების ვადამდე გათავისუფლების საკითხს გამოეხმაურა ეროვნული უშიშროების თანამშრომლობის ორგანიზაციაც, რომელმაც პარლამენტს სიფრთხილისკენ მოუწოდა. 

ამისდა მიუხედავად, საქართველოს პარლამენტმა მიიღო ცვლილება კანონში მაუწყებლობის შესახებ და შეიმუშავა სამეურვეო საბჭოს დაკომპლექტების ახალი წესი.

ჩვენ სადავოდ არ ვხდით ახლად შექმნილ წესს. მოსარჩელეებს მიგვაჩნია, რომ საქართველოს პარლამენტის, როგორც უმაღლესი წარმოამდგენლობითი ორგანოს სრული უფლებაა იმსჯელოს სხვადასხვა ინსტიტუციის საკანონმდებლო მოწყობის საკითხებზე, თუმცა პარლამენტის საკანონდმებლო ხელისუფლება შეზღუდულია საქართველოს კონსტიტუციით და კერძოდ, ადამიანის უფლებების თავით, რომელიც ჩვენი აზრით უხეშად ირღვევა აღნიშნული ცვლილებით, რადგან საზოგადოებრივი მაუწყებლის ფუნქციობის დამოუკდიებლობის გარანტი სამეურვეო საბჭოა და მისი უფლებამოსილების შეწყვეტაც საკანონმდებლო რეფორმის საფუძვლით, როდესაც არ არსებობს სამართლებრივი საფუძველი ეჭვი შეიტანო საბჭოს ფუნქციობის კანონიერებაში მიგვაჩნია მედიის თავისუფლების და კერძოდ კონსტიტუციის 24.1, 24.2 და 24.3 მუხლის დარღვევად. გვინდა მივუთითოთ \"მსუსხავი ეფექტის\" საშიშროებაზე, რომელსაც საკონსტიტუციო სასამართლოც დიდ როლს ანიჭებს საკუთარ გადაწყვეტილებებში (საქართველოს მოქალაქეები ალექსანდრე ბარამიძე, ლაშა ტუღუში, ვახტანგ ხმალაძე და ვახტანგ მაისაია საქართველოს პარლამენტის წინააღმდეგ). გატარებული რეფორმა სწორედაც რომ \"მსუსხავი ეფექტის\" მატარებელი იქნება საზოგადოებრივი მაუწყებლის შემდგომი ფუნქციონირებისას.
დამოუკიდებელი საზოგადოებრივი მაუწყებლის ფუნქციონირება წარმოუდგენელია დამოუკიდებლობის გარანტიების გარეშე, ამიტომ მიგვაჩნია, რომ დამოუკდიებელი მედიის ძირითადი თავისუფლება, გამოხატვის თავისუფლება, რაც მისი დამოუკიდებლობის მთავარი განმსაზღვრელია, საფრთხის ქვეშ დგება სახელმწიფოს მხრიდან \"აგრესიული ჩარევის\" შედეგად. აღნიშნული კანონი სწორედაც, რომ \"აგრესიულ ჩარევის\" ნათელ მაგალითს წარმოაგდენს და ამიტომ მიგვაჩნია, რომ ის არასტაბილობის განცდა, რომელსაც რეფორმა ქმნის სერიოზულ საფრთხეს უქმნის საზოგადოებრივი მაუწყებლის კონსტიტუციის 24.1 მუხლით განსაზღვრულ გამოხატვის თვაისუფლებას. ასეთი უხეში ჩარევა პოლიტიკურ პრეცედენტს ქმნის ყოველმა შემდეგმა ხელისუფლებამ ჩაიდინოს მსგავსი ქმედება და ახალი რეფორმის საფუძვლით დაითხოვოს წინა ხელისუფლების მიერ დანიშნული მეურვეები, რაც ტელევიზიას სახელმწიფო ტელევიზიად გადააქცევს და მოსპობს საზოგადოებრივი მაუწყებლობის, როგორც კონსტიტუციით გათალისწინებული თავისუფალი მასობრივი ინფორმაციის საშუალების ინსტიტუტს საქართველოში,რადგან როგორც მოგეხსენებათ დამოუკიდებლობის ძირითად გარანტს ამა თუ იმ ინხტიტუციისათვის (სასამართლო; პარლამენტი და ა.შ.) კანონმდებლობით განსაზღვრული ვადა  წარმოადგენს, შესაბამისად სამეურვეო საბჭოს წევრთა ვადაზე ადრე ცვლილება უდავოდ ინფომაციის მასობრივი საშუალების თავისუფლებად უნდა იყოს განხილული, რაც საბოლოო ჯამში შედეგად გამოიწვევს სამაუწყებლო საშუალების პოლიტიკურ მონოპოლიზაციას. 
 



 III. შუამდგომლობები შენიშვნა 6

  

 ა. შუამდგომლობა (შუამდგომლობები) მოწმის, ექსპერტის ან/და სპეციალისტის მოწვევის თაობაზე. შენიშვნა 7

      

 ბ. შუამდგომლობა სადავო ნორმის მოქმედების შეჩერების თაობაზე. შენიშვნა 8

 გაცნობებთ, რომ საქართველოს პარლამენტის მიერ უკვე გამოცხადდა კონკურსი საზოგადოებრივი მაუწყებლის მეურვეთა თანამდებობებისათის. 

მოგეხსენებათ დავის არსებითად განხილვმადე სამეურვეო საბჭოს ხელახალი დაკომპლექტება მთელი რიგ უარყოფით შედეგებს გამოიწვევს: 
1. უპირველეს ყოვლისა დაშვებული იქნება პრეცენდენტი გარკვეული ვადით ფუნქციორებადი ინსტიტუციის საქმიანობის ვადაზე ადრე შეწყვეტისა, რაც თავის მხრივ როგორც ავღნიშნეთ მისი თავისუფლებისა და დამოუკიდებლობის, ხოლო განსახილველ შემთხვევაში კონსტიტუციის 24.2 მუხლით გათალისწინებული ინფორმაციის მასობრივი საშუალების თავისუფლების ხელყოფად უნდა განვიხილოთ. 
2. კონსტიტუციური სარჩელის დაკმაყოფილების შემთხვევაში განხორციელდება იმ პირთა შრომით მოწყობასთან დაკავშირებით კანონმდებლობით (მათ შორის კონსტიტუციის 29-ე მუხლით) გათვალისწინებული უფლებების ხელყოფა, რომელთა შერჩევაც კონკურსის საფუძველზე განხორციელდება სამეურვეო საბჭოს წევრთა თანამდებობებზე, რადგან სარჩელის დაკმაყოფილება თავის მხრივ გამოიწვევს მათ ვადაზე ადრე განთავისუფებას დაკავებული თანამდებობებიდან. 

3. სადავო ნორმების მოქმედება გარდაუვლად გამოიწვევს საზოგადოებრივი მაუწყებლობისთვის და მოქმედი სამეურვო საბჭოსთვის გამოუსწორებელ შედეგს. მოგეხსენებათ, სადავო აქტის საფუძველზე უკვე შექმნილია საკონკურსო კომისია, რომელიც არჩევს სამეურვო საბჭოს პოტენციურ კანდიდატებს. მას შემდეგ რაც სადავო ნორმების საფუძველზე მოხდება ახალი სამეურვეო საბჭოს წევრების არჩევა და მოქმედ საბჭოს ჩაანაცვლებს ახალი შემადგენლობა  მაუწყებლობის მედიის თავისუფლების დარღვევა, რომელიც დაცულია კონსტიტუციის 24-ე მუხლით ასევე ჩვენი, სამეურვეო საბჭოს წევრების კონსტიტუციის 29-ე მუხლით დაცული უფლებების დარღვევა იქნება გამოუსწორებელი -  ვერ მოხდება მოქმედი სამეურვეო საბჭოს უფლებამოსილების აღდგენა, და შესაბამისად საზოგადეობრივი მაუწყებლობის დამოუკიდებლობა ცვლილებების შედეგად იქნება გამოუსწორებლად დარღვეული.
 ხსენებული დამეთანხმებით საკონსტიტუციო სასამართლოს სავარაუდო გადაწყვეტილების აღსრულების მნიშვნელობას აკნინებს, შესაბამისად თუ შეუძლებელს არ ხდის, მნიშვნელოვნად ართულებს მის აღსრულებას, რადგან განხორციელდება იმ სამართლებრივი სიკეთის ხელყოფა, რომლის დაცვასაც მინზად ისახავს მოცემული სარჩელი. 

ყოველივე აღნიშნულიდან გამომდინარე გთხოვთ სარჩელის არსებითად გადაწყვეტამდე შეაჩარეოთ გასაჩივრებული ნორმების მოქმედება.




 გ. კანონმდებლობით გათვალისწინებული სხვა სახის შუამდგომლობები. შენიშვნა 9

      


 IV.თანდართული დოკუმენტების სია

 

 ა. დოკუმენტები, რომლებიც სავალდებულოა  ერთვოდეს  სარჩელს (გთხოვთ, მონიშნოთ შესაბამისი უჯრა)

 1. სადავო ნორმატიული აქტის ტექსტი.

  FORMCHECKBOX 


 2. მოსარჩელის წარმომადგენლის (წარმომადგენელთა) უფლებამოსილების
  დამადასტურებელი დოკუმენტი.                                                                                                                                
  FORMCHECKBOX 


 3. სახელმწიფო ბაჟის გადახდის დამადასტურებელი დოკუმენტი.                                                                        
  FORMCHECKBOX 


 4. კონსტიტუციური სარჩელის ელექტრონული ვერსია.   
  FORMCHECKBOX 


 

 ბ. სხვა  დოკუმენტები:

 

 1.გადაწყვეტილება კონკურსის გამოცხადების შესახებ
2.გადაწყვეტილებანი მოსარჩელეთა მეურვის თანამდებობაზე დანშვნის შესახებ


 საკონსტიტუციო სამართალწარმოების მონაწილენი მოვალენი არიან, კეთილსინდისიერად გამოიყენონ თავიანთი უფლებები. საკონსტიტუციო სასამართლოსათვის წინასწარი შეცნობით ყალბი ცნობების მიწოდება იწვევს კანონით გათვალისწინებულ პასუხისმგებლობას („საკონსტიტუციო სამართალწარმოების შესახებ“ საქართველოს კანონის მე–14 მუხლი)

 მოსარჩელის ხელმოწერა:
 თარიღი: 04.12.2013


შენიშვნა 1 - გთხოვთ, მიუთითოთ ნორმატიული აქტის კონკრეტულად რომელ ნაწილს – პრეამბულას, კარს (წიგნს), თავს, მუხლს, პუნქტს, ქვეპუნქტს, წინადადებას (სასვენ ნიშანს ან/და კავშირს) ან/და სიტყვას ხდით სადავოდ. 


შენიშვნა 2 - გთხოვთ, ქვემოთ მოყვანილ ველში მიუთითოთ კონკრეტული სადავო ნორმა და მის გასწვრივ  საქართველოს კონსტიტუციის ის დებულება, რომლის მიმართაც მოითხოვთ აღნიშნული სადავო ნორმის არაკონსტიტუციურად ცნობას.


შენიშვნა 3 - გთხოვთ, მიუთითოთ საქართველოს კონსტიტუციის და  კანონმდებლობის ის ნორმები, რომლებიც უფლებას გაძლევთ მიმართოთ საკონსტიტუციო სასამართლოს.


შენიშვნა 4  - „საკონსტიტუციო სამართალწარმოებისხ შესახებ“ საქართველოს კანონის მე-18 მუხლის თანახმად კონსტიტუციური სარჩელი ან კონსტიტუციური წარდგინება განსახილველად არ მიიღება, თუ: ა) ფორმით ან შინაარსით არ შეესაბამება ამ კანონის მე-16 მუხლით დადგენილ მოთხოვნებს; ბ) შეტანილი არ არის უფლებამოსილი პირის ან ორგანოს (სუბიექტის მიერ); გ) მასში მითითებული არც ერთი სადავო საკითხი არ არის საკონსტიტუციო სასამართლოს განსჯადი; დ) მასში მითითებული ყველა სადავო საკითხი უკვე გადაწყვეტილია საკონსტიტუციო სასამართლოს მიერ, გარდა „საქართველოს საკონსტიტუციო სასამართლოს შესახებ“ საქართველოს ორგანული კანონის 211 მუხლით გათვალისწინებული შემთხვევებისა;  ე) მასში მითითებული არც ერთი სადავო საკითხი არ არის გადაწყვეტილი საქართველოს კონსტიტუციით; ვ) არასაპატიო მიზეზით დარღვეულია მისი შეტანის კანონით დადგენილი ვადა; ზ) სადავო კანონქვემდებარე ნორმატიული აქტის კონსტიტუციურობაზე სრულფასოვანი მსჯელობა შეუძლებელია ნორმატიული აქტების იერარქიაში მასზე მაღლა მდგომი იმ ნორმატიული აქტის კონსტიტუციურობაზე მსჯელობის გარეშე, რომელიც კონსტიტუციური სარჩელით გასაჩივრებული არ არის.


შენიშვნა 5 - გთხოვთ, წარმოადგინოთ დასაბუთება სადავო ნორმის (ნორმების) კონსტიტუციის მითითებულ ნორმასთან  შეუსაბამობის თაობაზე. იმ შემთხვევაში, თუ სადავო ნორმის (ნორმების) შემოწმებას საქართველოს კონსტიტუციის რამდენიმე მუხლთან ითხოვთ, გთხოვთ, ცალ–ცალკე წარმოადგინოთ დასაბუთება. იმ შემთხვევაში, თუ ეყრდობით საკონსტიტუციო სასამართლოს, საქართველოს საერთო სასამართლოს, ადამიანის უფლებათა ევროპულ  სასამართლოს ან საზღვარგარეთის ქვეყნების სასამართლო გადაწყვეტილებებს, გთხოვთ მიუთითოთ საქმის დასახელება და გადაწყვეტილების შესაბამისი პარაგრაფი.


შენიშვნა 6  - მოსარჩელეს შეუძლია წარმოადგინოს დასაბუთებული შუამდგომლობა საქმეზე მოწმის, ექსპერტის ან/და სპეციალისტის მოწვევის თაობაზე; არსებითი განხილვის ზეპირი მოსმენის გარეშე ჩატარების შესახებ; სადავო ნორმის მოქმედების შეჩერების თაობაზე და სხვ.


შენიშვნა 7  - დასაბუთებაში უნდა მიუთითოთ, თუ კონკრეტულად რატომ იწვევთ შესაბამის მოწმეს, ექსპერტს ან/და სპეციალისტს და განსახილველი საქმის გადასაწყვეტად რა მნიშვნელოვანი ინფორმაციის წარმოდგენა შეუძლიათ მათ.  (ქვემოთ მოყვანილ ველში, გთხოვთ, მიუთითოთ ვისი მოწვევა გსურთ – მოწმის, ექსპერტის ან/და სპეციალისტის, ხოლო შემდეგ მათი ვინაობა, პროფესია, სამუშაო ადგილი და საკონტაქტო ინფორმაცია).


შენიშვნა 8  - გთხოვთ, ქვემოთ მოყვანილ ველში სასამართლოს წარმოუდგინოთ ის მტკიცებულებები, რომლებიც ადასტურებენ სადავო ნორმატიული აქტის მოქმედების შეჩერების  მოთხოვნის საფუძვლიანობას.


შენიშვნა 9 - გთხოვთ, ქვემოთ მოყვანილ ველში სასამართლოს წარმოუდგინოთ ის მტკიცებულებები, რომლებიც ადასტურებენ შუამდგომლობის საფუძვლიანობას.





2
