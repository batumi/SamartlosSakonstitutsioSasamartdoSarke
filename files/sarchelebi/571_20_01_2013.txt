დამტკიცებულია საქართველოს საკონსტიტუციო სასამართლოს პლენუმის 2011 წლის 18 აპრილის N81/3 დადგენილებით
 
 
 სარჩელის რეგისტრაციის  N   _______
მიღების თარიღი:   __ /__  /__



 კონსტიტუციური სარჩელი

 საქართველოს კონსტიტუციის მეორე თავით აღიარებულ ადამიანის ძირითად უფლებებთან და თავისუფლებებთან მიმართებით საქართველოს ნორმატიული აქტის შესაბამისობის თაობაზე („საქართველოს საკონსტიტუციო სასამართლოს შესახებ“  საქართველოს ორგანული კანონის მე-19 მუხლის პირველი პუნქტის „ე“ ქვეპუნქტი)

 კონსტიტუციური სარჩელის ფორმასთან დაკავშირებით, კითხვის, შენიშვნის ან რეკომენდაციის არსებობის შემთხვევაში შეგიძლიათ დაგვიკავშირდეთ ნომერზე +995 422-27-00-99 ან მოგვწეროთ ელექტრონული ფოსტის მეშვეობით მისამართზე: const@constcourt.ge; ვებგვერდი: www.constcourt.ge. 

 თუ რომელიმე პუნქტის შესავსებად გამოყოფილი ადგილი არ იქნება საკმარისი, შეგიძლიათ ფორმას დამატებითი გვერდი დაურთოთ. ყოველ დამატებით გვერდზე გადაიტანეთ იმ პუნქტის სათაური, რომელსაც ავსებთ. წერის დასრულების შემდეგ ფორმა დანომრეთ.


 I. ფორმალური ნაწილი

 1. მხარეთა რეკვიზიტები
 
 

 1.1 მოსარჩელე/მოსარჩელეები
 
 

 მამუკა ნიკოლაიშვილი
      
      

 სახელი, გვარი/სახელწოდება
 პირადი/საიდენტიფიკაციო ნომერი
 მისამართი

      
      
      

 ალტერნატიული მისამართი
 ტელეფონი
 ელექტრონული ფოსტა


 1.2 მოსარჩელის წარმომადგენელი/წარმომადგენლები
 

 გოჩა სვანიძე
      
      

 სახელი, გვარი/სახელწოდება
 პირადი/საიდენტიფიკაციო ნომერი
 მისამართი

      
      
      

 ალტერნატიული მისამართი
 ტელეფონი
 ელექტრონული ფოსტა

 
 
 

 1.3. მოპასუხე/მოპასუხეები
 
 

 საქართველოს პარლამენტი
 საქართველო, ქუთაისი აბაშიძის ქუჩა 26
 032 2 28 90 06

 სახელწოდება
 მისამართი
 ტელეფონი


 2. სადავო ნორმატიული აქტი

 
 
 

 ა) აქტის დასახელება

 ქსაქართველოს სისხლის სამარლის საპროცესო კოდექსი

 მიმღების/გამომცემის დასახელება
 მიღების/ გამოცემის თარიღი

 საქართველოს პარლამენტი
 2009 წლის 9 ოქტომბერი.

 ბ) სადავო ნორმა/ნორმები  შენიშვნა 1

 საქართველოს სისხლის სამართლის საპროცესო კოდექსის 329  მუხლის მე-3 ნაწილი, რომლის თანახმადაც ,, ამ კოდექსის ამოქმედებამდე დაწყებულ სისხლის სამართლებრივი დევნის საქმეებზე სისხლის სამართლის პროცესი გრძელდება საქართველოს 1998 წლის 20 თებერვლის სისხლის სამართლის საპროცესო კოდექსით დადგენილი წესით, გარდა ამავე კოდექსის 168  პრიმა და 168 სეკუნდა მუხლებით გათვალისწინებული .განრიდების გამოყენების შემთხვევებისა\"


 3. საქართველოს კონსტიტუციის დებულება (დებულებანი), რომელსაც ეწინააღმდეგება სადავო ნორმატიული აქტი.

 

 ა) გთხოვთ, მიუთითოთ კონსტიტუციის შესაბამისი მუხლი, პუნქტი, ქვეპუნქტი ან/და წინადადება.

 საქართველოს კონსტიტუციის 42 მუხლის  მე-5 ნაწილის მე 2 წინადადება. კანონს თუ ის არ ამსუბუქებს ან არ აუქმებს პასუხისმგებლობას უკუძალა არ აქვს..

 ბ) იმ შემთხვევაში, თუ სადავო ნორმების შემოწმებას საქართველოს კონსტიტუციის რამდენიმე მუხლთან ითხოვთ, გთხოვთ, დააზუსტოთ, რომელ სადავო ნორმას კონსტიტუციის რომელ მუხლთან, პუნქტთან, ქვეპუნქტთან ან/და წინადადებასთან ხდით სადავოდ. შენიშვნა 2

 სადავო ნორმატიული აქტი (ნორმა)                                                   
 საქართველოს კონსტიტუციის დებულება

 საქართველოს სისხლის სამართლის საპროცესო კოდექსის  329 მუხლის მე-3 ნაწილი, რომლის თანახმადაც ,, ამ კოდექსის ამოქმედებამდე დაწყებულ სისხლის სამართლებრივი დევნის საქმეებზე სისხლის სამართლის პროცესი გრძელდება საქართველოს 1998 წლის 20 თებერვლის სისიხლის სამართლის საპროცესო კოდექსით დადგენილი წესით, გარდა ამავე კოდექსის 168 პრიმა და 168 სეკუნდა მუხლებით გათვალისწინებული განრიდების გამოყენების შემთხვევებისა.
 1) საქართველოს კონსტიტუციის 42-ე მუხლის  მე-5 ნაწილის მე-2 წინადადება: ,, კანონს თუ ის არ ამსუბუქებს ან არ აუქმებს პასუხისმგებლობას უკუძალა არ აქვს\".

2) საქართველოს კონსტიტუციის მე-14 მუხლი: ,,ყველა ადამიანი დაბადებით თავისუფალია და კანონის წინაშე თანასწორია განურჩევლად რასისა, კანის ფერისა, ენისა, სქესისა, რელიგიისა, პოლიტიკური და სხვა შეხედულებებისა, ეროვნული, ეთნიკური და სოციალური კუთვნილებისა, წარმოშობისა, ქონებრივი და წოდებრივი მდგომარეობისა, საცხოვრებელი ადგილისა\". 


      
      

      
      

      
      


 4.საკონსტიტუციო სასამართლოსადმი მიმართვის სამართლებრივი საფუძვლები: შენიშვნა 3

  საქართველოს კონსტიტუციის 42-ე მუხლის პირველი პუნქტი, 89-ე მუხლის პირველი პუნქტის ვ) ქვეპუნქტი, საქართველოს ორგანული კანონის \"საქართველოს საკონსტიტუციო სასამართლოს შესახებ\" 39-ე მუხლის პირველი პუნქტის ა) ქვეპუნქტი, საქართველოს კანონის \"საკონსტიტუციო სასამართლოს შესახებ\" პირველი მუხლის მე-2 პუნქტი.


 II.სარჩელის საფუძვლიანობა, მოთხოვნის არსი და დასაბუთება

  1.განმარტებები სარჩელის არსებითად განსახილველად მიღებასთან დაკავშირებით 

 გთხოვთ, დაასაბუთოთ, რომ არ არსებობს თქვენი სარჩელის საკონსტიტუციო სასამართლოში არსებითად განსახილველად არმიღების საფუძვლები. შენიშვნა 4

  ,,საკონსტიტუციო სასამართლოების შესახებ\" საქართველოს კანონის მე-18 მუხლის თანახმად საკონსტიტუციო სარჩელი   განსახილველად არ მიიღება თუ ა) ფორმით ან შინაარსით არ შეესაბამება ამ კანონის მე-16 მუხლით დადგენილ მოთხოვნებს. წარმოდგენილი სარჩელი ფორმითა და შინაარსით სრულად შეესაბამება საქართველოს კანონმდებლობის მოთხოვნებს, რადგან  სარჩელი ფორმალურად გამართულია და აკმაყოფილებს საქართველოს კანონის \"საკონსტიტუციო სასამართლოს შესახებ\" მე-16 მუხლის მოთხოვნებს. სარჩელში მითითებულია:

ა)საკონსტიტუციო სასამართლოს დასახელება;

ბ) მოსარჩელისა და მოპასუხის დასახელებები და მისამართები;

გ)კონსტიტუციური სარჩელის ფორმა დაცულია, შეტანილია უფლებამოსილი პირის მიერ, ვინაიდან მამუკა ნიკოლაიშვილის მიმართ უშუალოდ იქნა გამოყენებული  გასაჩივრებული ნორმა.

დ) სადავო სამართლებრივი აქტის დასახელება, მისი მიმღების/გამომცემის დასახელება და მიღების/გამოცემის თარიღი;

ე) საქართველოს კონსტიტუციის დებულებანი, რომლებსაც, მოსარჩელის აზრით, არ შეესაბამება ან არღვევს სადავო სამართლებრივი აქტი;

ვ) მტკიცებულებანი, რომლებიც, მოსარჩელის აზრით, ადასტურებს კონსტიტუციური სარჩელის საფუძვლიანობას;

ზ) მოთხოვნის არსი;

თ) საქართველოს კონსტიტუციის, „საქართველოს საკონსტიტუციო სასამართლოს შესახებ“ საქართველოს ორგანული კანონისა და ამ კანონის დებულებანი, რომლებიც მოსარჩელეს აძლევს კონსტიტუციური სარჩელის შეტანის უფლებას;

ი) კონსტიტუციურ სარჩელზე დართული საბუთების ჩამონათვალი.     



 2. მოთხოვნის არსი და დასაბუთება  შენიშვნა 5

    საქართველოს მთავარი პროკურატურის წარმოებაშია მამუკა ნიკოლაიშვილის ბრალდების სისხლის სამართლის საქმე N 7405860, რომელიც ითვალისწინებს სისხლის სამართლებრივ პასუხისმგებლობას სხვისი ნივთის ან ქონებრივი უფლების მართლსაწინააღმდეგო მითვისებისა  ან  გაფლანგვისთვის , რომელმაც გამოიწვია მნიშვნელოვანი ზიანი , ქმედება ჩადენილია არაერთგზის , დიდი ოდენობით და  სამსახურეობრივი მდგომარეობის გამოყენებით. (სსკ-ის 182-ე მუხლის მეორე ნაწილის „ბ“ „გ“ „დ“ ქვეპუნქტები , მესამე ნაწილის „ბ“ ქვეპუნქტი) . ბრალდებულის ქმედება ასევე დაკვალიფიცირდა , როგორც სამოხელეო დანაშაული 332-ე მუხლის პირველი ნაწილის შესაბამისად და 341-ე მუხლით, რომელიც სამსახურეობრივ სიყალბეს ითვალისწინებს.

მას საბოლო ბრალი დაუსწრებლად 2007  წლის 2 აპრილს წაუყენეს  და  ბრალდებულის დამცველს კანონის შესაბამისად გადაეცა ბრალდებულის  პასუხისგებაში მიცემის შესახებ დადგენილების ასლი, რაც ითვლება ბრალდების წაყენებად, რომლის საფუძველზეც სასამართლოს მიერ აღკვეთი ღონისძიების სახით მამუკა ნიკოლაიშვილს  შეეფარდა პატიმრობა და აღნიშნულიდან გამომდინარე მის მიმართ გამოცხადდა ძებნა. მნიშვნელოვანია ხაზი გაესვას იმ გარემოებას, რომ აღნიშნული   საქმე არსებითად განსახილველად არ გადაიგზავნა სასამართლოში, რითიც დაირღვა ბრალდებულის მთელი რიგი უფლებები, მათ შორის კონსტიტუციით დაცული სამართლიანი სასამართლოს უფლება.  2010 წლის 1 ოქტომბრამდე მოქმედი სისხლის სამართლის საპროცესო კოდექსის 76-ე მუხლი ბრალდებულს არ აძლევდა საშუალებას, რომ დაეცვა საკუთარი ინტერესები სასამართლოში. მუხლის ახალი რედაქცია კი მსგავს შესაძლებლობას იძლევა. თუმცა, ამავე დროს სისხლის სამართლის საპროცესო კოდექსის 329-ე მუხლის მესამე ნაწილის ახალი რედაქციის შესაბამისად  განსაზღვრულია, რომ   ,, ამ კოდექსის ამოქმედებამდე დაწყებულ სისხლის სამართლებრივი დევნის საქმეებზე სისხლის სამართლის პროცესი გრძელდება საქართველოს 1998 წლის 20 თებერვლის სისიხლის სამართლის საპროცესო კოდექსით დადგენილი წესით, გარდა ამავე კოდექსის 168 პრიმა და 168 სეკუნდა მუხლებით გათვალისწინებული განრიდების გამოყენების შემთხვევებისა.“ აქედან გამომდინარეობს, რომ ერთი და იგივე კანონი დროის მიხედვით სხვადასხვაგვარად ვრცელდება პირებზე, რაც  მიგვაჩნია, რომ არსებითად მოდის  წინააღმდეგობაში როგორც  საქართველოს  კონსტიტუციის მე-14 ასევე, 42-ე მუხლის მე-5 პუნქტთან. 

 საქართველოს კოსნტიტუციის 42-ე მუხლის მე-5 პუნქტის მიხედვით არავინ არ აგებს პასუხს იმ ქმედობისათვის, რომელიც მისი ჩადენის დროს სამართალდარღვევად არ ითვლებოდა. კანონს, თუ ის არ ამსუბუქებს ან არ აუქმებს პასუხისმგებლობას, უკუძალა არა აქვს.  საქართველოს საკონსტიტუციო სასამართლომ არაერთხელ იმსჯელა აღნიშნულ უფლებასთან მიმართებით და სხვადასხვა საქმეთა ანალიზიდან შეგვიძლია გამოვყოთ რამდენიმე აუცილებელი კომპონენტი, რომელიც აღნიშნული უფლებიდან გამომდინარეობს. 42-ე მუხლის მეხუთე პუნქტით დაცულია კანონიერების ძირითადი პრინციპი, რომელსაც ფუნდამენტური მნიშვნელობა აქვს დემოკრატიული საზოგადოების განვითარებისთვის . აღნიშნული   მუხლის მეხუთე პუნქტი აბოლუტური უფლებაა, ეს კი ნიშნავს, რომ არ არსებობს მისი შეზღუდვის რაიმე კანონიერი საფუძველი. ამავე დროს ამ მუხლით დადგენილი გარანტია ვრცელდება მხოლოდ და მხოლოდ იმ შემთხვევებზე, როდესაც სახეზეა პირის პასუხისმგებლობა. ამრიგად მნიშვნელოვანია, ის გარემოება, რომ როგორც  მატერიალურ ისე საპროცესო  კანონმდებლობაში, პირისათვის მდგომარეობის განსაზღვრისა და პასუხისმგებლობის დაკისრებასთან მიმართებით  ნორმათა განმარტება ყოველთვის ინდივიდის სასარგებლოდ უნდა განხორციელდეს . 

ბრალდებულის დამცველმა არაერთხელ მიმართა საქართველოს  მთავარ პროკურატურას. უკანასკნელი წერილი 2013 წლის 11 ოქტომბერს იქნა გაგზავნილი, რომლის პასუხადაც  მთავარმა პროკურატურამ წერილობითი პასუხის სახით საქართველოს სისხლის სამართლის საპროცესო კოდექსის 329-ე მუხლის მე-3 ნაწილის შემდეგნაირი განმარტება გააკეთა: 

,,თქვენი  2013 წლის 11 ოქტომბრის განცხადების პასუხად გაცნობებთ, რომ მამუკა ნიკოლაიშვილის მიმართ   სისხლისსამართლებრივი დევნა დაიწყო 1998 წლის 20 თებერვლის სისხლის სამართლის საპროცესო კოდექსის რედაქციით. აღნიშნული კოდექსის 75-ე მუხლი არეგულირებს პირის ბრალდებულად ცნობას, რომლის თანახმადაც დანაშაულის ერთი და იმავე შემთხვევის გამო პირი ბრალდებულად სისხლის სამართლის პასუხისმგობლობაში შეიძლება მიცემულ იყოს არა უმეტეს 12 თვისა, თუმცაღა ამ ვადაში არ ჩაითვლება ის დრო, რომლის განმავლობაშიც ბრალდებული ემალებოდა გამოძიებას და მის მიმართ გამოცხადებული იყო ძებნა.  როგორც თვენთვის ცნობილია  მამუკა ნიკოლაიშვილს დაუსწრებლად წარედგინა ბრალდება, ხოლო სასამართლოს მიერ აღკვეთი ღონისძიების სახით შეეფარდა პატიმრობა, რომლის საფუძველზეც მის მიმართ გამოცხადდა ძებნა. გამომდინარე ხსენებულიდან, ბრალდებულად ყოფნის 12 თვიანი ვადის ათვლა ამ შემთხვევაში არ მომხდარა. სისხლის სამართლის საპროცესო კოდექსის (2009 წლის 09 ოქტომბრის) 329-ე მუხლის თანახმად, ამ კოდექსის ამოქმედებამდე დაწყებულ სისხლისსამართლებრივი დევნის საქმეებზე სისხლის სამართლის პროცესი გრძელდება საქართველოს 1998 წლის 20 თებერვლის სისხლის სამართლის საპროცესო კოდექსის დადგენილი წესით და შესაბამისად, ამ საფუძვლით არ არსებობს ბრალდებულ მამუკა ნიკოლაიშვილის მიმართ სისხლისსამართლებრივი დევნისა და გამოძიების შეწყვეტის საფუძველი.\"

 1998 წლის 20 თებერვლის საქართველოს სისხლის სამართლის  საპროცესო კოდექსის 75 -ე მუხლის მე-4 ნაწილის თანახმად: ,,დანაშაულის ერთი და იმავე შემთხვევის გამო პირი ბრალდებულად სისხლის სამართლის პასუხისგებაში შეიძლება მიცემულ იყოს არა უმეტეს 12 თვისა, თუ ამ ვადის გასვლამდე მისთვის დანაშაულის სხვა შემთხვევის გამო არ წაუყენებიათ ახალი ბრალდება. აღნიშნული ვადის გასვლისთანავე წყდება სისხლის სამართლებრივი დევნა პირის მიმართ ან საქმე წარიმართება სასამართლოში არსებითად განსახილველად“; აღნიშნულმა მუხლმა ასახვა ჰპოვა 2010 წლის 1 ოქტომბერს ამოქმედებულ საქართველოს სისხლის სამართლის საპროცესო კოდექსის 169-ე მუხლის მე-8 ნაწილში, რომლის მიხედვითაც გაუმჯობესდა პირის წინასასამართლო სხდომის დაწყებამდე არსებული მდგომარეობა და მისი ბრალდებულად ყოფნის მაქსიმალური პერიოდი ნაცვლად 12 თვისა განისაზღვრა 9 თვემდე ვადით. კანონმდებელი 169-ე მუხლის მე-8 ნაწილში  აყენებს პირობას, რომელიც ატარებს იმპერატიულ ხასიათს სახელმწიფო ბრალმდებლის მიმართ, რომლის მიხედვითაც პირის ბრალდებულად ყოფნის 9 თვიანი ვადის გასვლა იწვევს ამ პირის მიმართ ამ ქმედებისათვის სისხლისსამართლებრივი დევნის შეწყვეტას და გამორიცხავს მომავალში მისთვის იმავე ბრალდების წაყენებას. 

 რაც შეეხება ძებნილი პირების მიმართ გამოძიებული საქმის სასამართლოში გადაგზავნას: საქართველოს სისხლის სამართლის საპროცესო კოდექსის 29-ე მუხლში შესული 2006 წლის 29 დეკემბრის ცვლილებების მიხედვით, გაუქმდა საქართველოს სისხლის სამართლის საპროცესო კოდექსის 29-ე მუხლის 1-ლი ნაწილის ,,ა\" და ,,ბ\" პუნქტები, რომლებიც სისხლის სამართლებრივი დენის შეჩერების საფუძვლებს წარმოადგენდა:

„სისხლის სამართლებრივი დევნა ჩერდება თუ: 

ა) ბრალდებული მიიმალა - მის მოძებნამდე;  

ბ)უცნობია ბრალდებულის ადგილსამყოფელი - ამ გარემოების დადგენიდან ბრალდებულის მოძებნამდე;“

  1998 წლის 20 თებერვლის სისხლის სამართლის საპროცესო კანონმდებლობის მიხედვით პირის სისხლის სამართლებრივი დევნის შეჩერების საფუძველს წარმოადგენდა პირის მიმალვა, რის გამოც პროკურატურა აჩერებდა საქმეს და აღარ ხდებოდა საქმის სასამართლოში გადაგზავნა/განხილვა, სადაც ბრალდებულს შესაძლებლობა ეკარგებოდა მისი ან კანონიერი წარმომადგენლის მეშვეობით  დაეცვა თავი.  ამასთან დაკავშირებით ახალი სისხლის სამართლის საპროცესო კოდექსმა გააუმჯობესა პირის მდგომარეობა, რომლის მიხედვითაც  აღარ არსებობს ბრალდებულისათვის სისხლისსამარლებრივი დევნის შეჩერების ზემოხსენებული ორი საფუძველი და  შესაძლებელია პირი სასამართლოში წარმოადგინოს მისი კანონიერი ინტერესების დამცველმა და აღნიშნული საუძვლები არ წარმოადგენს სასამართლო პროცედურის დაბრკოლების მიზეზს.  შესაბამისად აღნიშნული კანონის ცვლილებამ უზუნველყო პროცესუალური უფლებებისა და მდგომარეობის გაუმჯობესება.

 ვინაიდან ახალი სისხლის სამართლის საპროცესო კანონმდებლობა აუმჯობესებს პირის  მდგომარეობას სისხლის სამართლის პროცედურულ ნაწილში და ახალი სისხლის სამართლის საპროცესო კოდექსის 329-ე მუხლის  მე-3 ნაწილი თავისი შინაარსიდან გამომდინარე პირდაპირ უგულებელყოფს პირის მდგომარეობის გაუმჯობესებას, ერთი და იგივე დანაშაულისათვის 2010 წლის 1 ოქტობრამდე (ახალი სისხლის სამართლის საპროცესო კოდექსის მიღებამდე) და 2010 წლის 1 ოქტომბრის (ახალი სისხლის სამართლის საპროცესო კოდექსის მიღების შემდეგ) შემდგომ ბრალდებული პირები არათანაბარ მდგომარეობაში იმყოფებიან, რაც გამოიხატება შემდეგში:
1.2010 წლის 1 ოქტომბრამდე ბრალდებული პირების მიმართ გამოიყენება 1998 წლის 20 თებერვლის სისხლის სამართლის საპროცესო კოდექსი, რომელიც პირის ბრალდებულად პასუხისგებაში მიცემის პერიოდს განსაზღვრავს 12 თვის ვადით და უშვებს დამატებით 2 პირობას, რომელიც სისხლისსამართლებრივი დევნის შეჩერების საფუძვლებს წარმოადგენს; თუ ბრალდებული მიიმალა მის მოძებნამდე ან/და უცნობია ბრალდებულის ადგილსამყოფელი - ამ გარემოების დადგენიდან ბრალდებულის მოძებნამდე პირისათვის პასუხისგებაში მიცემის 12 თვიანი პერიოდი ჩერდება და პირი ბრალდებულად რჩება მის მოძებნამდე (განუსაზღვრელი ვადით); 

2.აღნიშნულთან პირდაპირ წინააღმდეგობაში მოდის 2010 წლის 1 ოქტომბრის სისხლის სამართლის საპროცესო კოდექსი, რომელიც პირის ბრალდებულად პასუხისგებაში მიცემის პერიოდს 12 თვიანი ვადის ნაცვლად 9 თვით განსაზღვრავს და ამავე კანონში გაუქმებულია სისხლისსამართლებრივი დევნის შეჩერების ზემოაღნიშნული ორი საფუძველი, რომელიც პირდაპირ დადებითად მოქმედებს ბრალდებულის მდგომარეობაზე და საშუალებას აძლევს პირს მის მოძებნამდე სასამართლოში კანონიერი წარმომადგენლის მეშვეობით დაიცვას თავი;
3.წინამდებარე შემთხვევასთან დაკავშირებით აღსანიშნავია ასევე ის ფაქტი, რომ ბრალდებულის მიმართ მისი დასწრების გარეშე გადაწყვეტილების გამოტანის საშუალებას იძლევა 2010 წლის 1 ოქტომბრის სისხლის სამართლის საპროცესო კოდექსი განსხვავებით 1998 წლის 20 თებერვლის სისხლის სამართლის საპროცესო კოდექსისა, სადაც პირის წინააღმდეგ აღძრული საქმის სასამართლოსათვის გადაცემა სისხლისსამართლებრივი დევნის შეჩერების საფუძვლების არსებობის შემთხვევაში საქართველოს პროკურატურის უფლებამოსილებას განეკუთვნებოდა.

სწორედ აქედან გამომდინარე ირღვევა საქართველოს კონსტიტუციის და საერთაშორისოდ აღიარებული ადამიანის უფლებათა და თავისუფლებათა დაცვის კონვენციის მე-14 მუხლებით დადგენილი თანასწორობის პრინციპი, რომელიც ქვეყნის დემოკრატიულობის, სამართლებრიობისა და სამართლიანობის ნიშნულს განსაზღრავს.  საქართველოს კონსტიტუციის 14-ე მუხლი ადგენს, რომ კანონის წინაშე ყველა თანასწორია, სადავო ნორმა კი ცალსახად არღვევს ამ მუხლს , რადგან კანონი არათანაბარ მდგომარეობაში აყენებს ბრალდებულ პირებს. 

  ყოველივე ზემოაღნიშნულის გათვალისწინებით მნიშვნელოვანია, რომ კანონმდებლობის ნორმები არ მოდიოდეს წინააღმდეგობაში აღნიშნულ პრინციპთან, თუმცა ამის მიუხედავად  საქართველოს სისხლის სამართლის საპროცესო კოდექსის 329-ე მუხლის მე-3 ნაწილის პირობა პირდაპირ წინაღმდეგობაში მოდის როგორც საქართველოს კონსტიტუციასთან,  აგრეთვე  საერთაშორისო სისხლის სამართლის ნორმებთან. (რომის წესდება 24-ე მუხლი: „1. დაუშვებელია წინამდებარე წესდების შესაბამისად პირს შეეფარდოს სისხლის სამართლის პასუხისმგებლობა იმ ქმედებისთვის, რომელიც ჩადენილ იქნა წინამდებარე წესდების ძალაში შესვლამდე. 2. მოცემულ საქმეზე საბოლოო გადაწყვეტილების გამოტანამდე გამოყენებულ კანონში ცვლილების შეტანის შემთხვევაში გამოიყენება იმ პირისათვის უფრო ხელსაყრელი კანონი, რომლის მიმართაც წარმოებს სასამართლო გარჩევა ან, რომელიც ბრალეულად არის მიჩნეული”). საქართველოს სისხლის სამართლის საპროცესო კოდექსის 329-ე მუხლის მე-3 ნაწილი, თავისი არსითა და 2010 წლის 1 ოქტომბრამდე ბრალდებული პირების მიმართ ძველი საპროცესო კანონმდებლობის გამოყენებაზე მითითებით, პირდაპირ ახდენს პირის მდგომარეობის გაუარესებას, ვინაიდან ახალი საქართველოს სისხლის სამართლის საპროცესო კანონმდებლობა აუმჯობესებს ბრალდებულის (მსჯავრდებულის) სამართლებრივ მდგომარეობას.

ამრიგად ყოველივე ზემოთ თქმულის საფუძველზე მიგვაჩნია, რომ 329-ე მუხლის მე-3 ნაწილი არღვევს, როგორც კონსტიტუციის 14-ე , ასევე 42-ე მუხლის მეხუთე ნაწილით გათვალისწინებულ უფლებებს. 



 III. შუამდგომლობები შენიშვნა 6

  

 ა. შუამდგომლობა (შუამდგომლობები) მოწმის, ექსპერტის ან/და სპეციალისტის მოწვევის თაობაზე. შენიშვნა 7

      

 ბ. შუამდგომლობა სადავო ნორმის მოქმედების შეჩერების თაობაზე. შენიშვნა 8

      

 გ. კანონმდებლობით გათვალისწინებული სხვა სახის შუამდგომლობები. შენიშვნა 9

      


 IV.თანდართული დოკუმენტების სია

 

 ა. დოკუმენტები, რომლებიც სავალდებულოა  ერთვოდეს  სარჩელს (გთხოვთ, მონიშნოთ შესაბამისი უჯრა)

 1. სადავო ნორმატიული აქტის ტექსტი.

  FORMCHECKBOX 


 2. მოსარჩელის წარმომადგენლის (წარმომადგენელთა) უფლებამოსილების
  დამადასტურებელი დოკუმენტი.                                                                                                                                
  FORMCHECKBOX 


 3. სახელმწიფო ბაჟის გადახდის დამადასტურებელი დოკუმენტი.                                                                        
  FORMCHECKBOX 


 4. კონსტიტუციური სარჩელის ელექტრონული ვერსია.   
  FORMCHECKBOX 


 

 ბ. სხვა  დოკუმენტები:

 

 1.2007 წლის 2 აპრილის დადგენილება  ბრალდებულის სახით პასუხიმგებლობაში მიცემის შესაებ.
2.საქართველოს იუსტიციის სამინისტრო, საქართველოს მთავარი პროკურატურის 17 ოქტომბრის წერილი.


 საკონსტიტუციო სამართალწარმოების მონაწილენი მოვალენი არიან, კეთილსინდისიერად გამოიყენონ თავიანთი უფლებები. საკონსტიტუციო სასამართლოსათვის წინასწარი შეცნობით ყალბი ცნობების მიწოდება იწვევს კანონით გათვალისწინებულ პასუხისმგებლობას („საკონსტიტუციო სამართალწარმოების შესახებ“ საქართველოს კანონის მე–14 მუხლი)

 მოსარჩელის ხელმოწერა:
 თარიღი: 27/12/2013


შენიშვნა 1 - გთხოვთ, მიუთითოთ ნორმატიული აქტის კონკრეტულად რომელ ნაწილს – პრეამბულას, კარს (წიგნს), თავს, მუხლს, პუნქტს, ქვეპუნქტს, წინადადებას (სასვენ ნიშანს ან/და კავშირს) ან/და სიტყვას ხდით სადავოდ. 


შენიშვნა 2 - გთხოვთ, ქვემოთ მოყვანილ ველში მიუთითოთ კონკრეტული სადავო ნორმა და მის გასწვრივ  საქართველოს კონსტიტუციის ის დებულება, რომლის მიმართაც მოითხოვთ აღნიშნული სადავო ნორმის არაკონსტიტუციურად ცნობას.


შენიშვნა 3 - გთხოვთ, მიუთითოთ საქართველოს კონსტიტუციის და  კანონმდებლობის ის ნორმები, რომლებიც უფლებას გაძლევთ მიმართოთ საკონსტიტუციო სასამართლოს.


შენიშვნა 4  - „საკონსტიტუციო სამართალწარმოებისხ შესახებ“ საქართველოს კანონის მე-18 მუხლის თანახმად კონსტიტუციური სარჩელი ან კონსტიტუციური წარდგინება განსახილველად არ მიიღება, თუ: ა) ფორმით ან შინაარსით არ შეესაბამება ამ კანონის მე-16 მუხლით დადგენილ მოთხოვნებს; ბ) შეტანილი არ არის უფლებამოსილი პირის ან ორგანოს (სუბიექტის მიერ); გ) მასში მითითებული არც ერთი სადავო საკითხი არ არის საკონსტიტუციო სასამართლოს განსჯადი; დ) მასში მითითებული ყველა სადავო საკითხი უკვე გადაწყვეტილია საკონსტიტუციო სასამართლოს მიერ, გარდა „საქართველოს საკონსტიტუციო სასამართლოს შესახებ“ საქართველოს ორგანული კანონის 211 მუხლით გათვალისწინებული შემთხვევებისა;  ე) მასში მითითებული არც ერთი სადავო საკითხი არ არის გადაწყვეტილი საქართველოს კონსტიტუციით; ვ) არასაპატიო მიზეზით დარღვეულია მისი შეტანის კანონით დადგენილი ვადა; ზ) სადავო კანონქვემდებარე ნორმატიული აქტის კონსტიტუციურობაზე სრულფასოვანი მსჯელობა შეუძლებელია ნორმატიული აქტების იერარქიაში მასზე მაღლა მდგომი იმ ნორმატიული აქტის კონსტიტუციურობაზე მსჯელობის გარეშე, რომელიც კონსტიტუციური სარჩელით გასაჩივრებული არ არის.


შენიშვნა 5 - გთხოვთ, წარმოადგინოთ დასაბუთება სადავო ნორმის (ნორმების) კონსტიტუციის მითითებულ ნორმასთან  შეუსაბამობის თაობაზე. იმ შემთხვევაში, თუ სადავო ნორმის (ნორმების) შემოწმებას საქართველოს კონსტიტუციის რამდენიმე მუხლთან ითხოვთ, გთხოვთ, ცალ–ცალკე წარმოადგინოთ დასაბუთება. იმ შემთხვევაში, თუ ეყრდობით საკონსტიტუციო სასამართლოს, საქართველოს საერთო სასამართლოს, ადამიანის უფლებათა ევროპულ  სასამართლოს ან საზღვარგარეთის ქვეყნების სასამართლო გადაწყვეტილებებს, გთხოვთ მიუთითოთ საქმის დასახელება და გადაწყვეტილების შესაბამისი პარაგრაფი.


შენიშვნა 6  - მოსარჩელეს შეუძლია წარმოადგინოს დასაბუთებული შუამდგომლობა საქმეზე მოწმის, ექსპერტის ან/და სპეციალისტის მოწვევის თაობაზე; არსებითი განხილვის ზეპირი მოსმენის გარეშე ჩატარების შესახებ; სადავო ნორმის მოქმედების შეჩერების თაობაზე და სხვ.


შენიშვნა 7  - დასაბუთებაში უნდა მიუთითოთ, თუ კონკრეტულად რატომ იწვევთ შესაბამის მოწმეს, ექსპერტს ან/და სპეციალისტს და განსახილველი საქმის გადასაწყვეტად რა მნიშვნელოვანი ინფორმაციის წარმოდგენა შეუძლიათ მათ.  (ქვემოთ მოყვანილ ველში, გთხოვთ, მიუთითოთ ვისი მოწვევა გსურთ – მოწმის, ექსპერტის ან/და სპეციალისტის, ხოლო შემდეგ მათი ვინაობა, პროფესია, სამუშაო ადგილი და საკონტაქტო ინფორმაცია).


შენიშვნა 8  - გთხოვთ, ქვემოთ მოყვანილ ველში სასამართლოს წარმოუდგინოთ ის მტკიცებულებები, რომლებიც ადასტურებენ სადავო ნორმატიული აქტის მოქმედების შეჩერების  მოთხოვნის საფუძვლიანობას.


შენიშვნა 9 - გთხოვთ, ქვემოთ მოყვანილ ველში სასამართლოს წარმოუდგინოთ ის მტკიცებულებები, რომლებიც ადასტურებენ შუამდგომლობის საფუძვლიანობას.





11
